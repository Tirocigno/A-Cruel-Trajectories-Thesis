Come detto nella definizione di traiettoria (~\cref*{subsec:problem:trajectorydata})
i dati necessari per definire un punto sono due: la componente spaziale e quella temporale.
Se nella~\cref*{subsec:problem:spatialalgorithms} è stata trattata l'analisi delle componenti
spaziali e le sue potenzialità espressive, questa sezione compirà un' operazione analoga per la
dimensione temporale.

Il tempo risulta più complesso da gestire rispetto allo spazio: è infatti praticamente impossibile
definire una scala temporale univoca all'interno di un dataset.
Essendo le traiettorie generate da diversi dispositivi GPS, è molto raro che questi condividano tra loro la frequenza
di campionamento, rendendo quindi difficile definire un ordine assoluto all'interno dell'area temporale
coperta dal dataset.
Oltre a ciò, la possibile adozione di scale cicliche per l'analisi del tempo rende necessario
introdurre ulteriore complessità negli algoritmi che supportano queste ricerche.

A differenza di quanto accade negli ambiti spaziali, la ricerca pone il suo accento
sull'interpretazione del tempo e la conseguente formazione dei cluster piuttosto che
solo su questo secondo ambito.

La maggior parte degli algoritmi riescono a gestire scale temporali assolute. Ad esempio
\textit{T-OPTICS}~\cite{nanni2006time} è una variante di \textit{OPTICS} che impiega una metrica di similarità
adatta a individuare cluster considerando anche il tempo.
Come però affermato in un'indagine~\cite{mitsch2013survey} condotta nel 2013, esistono pochi framework in grado di gestire
scale temporali cicliche e la ricerca di pattern periodici.
