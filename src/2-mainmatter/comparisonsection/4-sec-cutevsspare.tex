Terminata l'analisi di CUTE in termini di itemset e tempo di computazione, si passa al confronto tra CUTE e SPARE.
Gli algoritmi approcciano uno stesso problema, la ricerca di pattern di co-movimento, con due tecniche differenti tra di loro.
Questo comporta che durante un confronto, non abbia senso parlare di tempistiche: CUTE e SPARE sono intrinsecamente diversi e la velocità non può essere un buon metro di confronto.
Se il tempo di esecuzione non può essere utilizzato, allora l'intero confronto sarà impostato sulla base dei pattern ottenuti tra i due algoritmi.